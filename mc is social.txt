Майнкрафт сървърът - социалната мрежа на Робопартанс

Често се случва да посетим ново място, да се запознаем с интересни хора и повече да не ги видим, а да ни се иска да можем да общуваме още със тях. Модерните социални мрежи предлагат поддържане на виртуален контакт, но всички знаем, че на практика не се получава. Или просто ще си виждаме статусите известно време, или най-много няколко дни да си досаждаме със съобщения и да спрем.
Когато обаче имаме общо ежедневие с разни хора, или още по-добре - обща работа, поддържаме доста по-тесен контакт и дори успяваме да се опознаем по малко.
Така се получава и в занятията по роботика: в седем занятия няколко ученика с общ интерес към роботите се събират и се запознават, а след края на нивото я се засекат в следващо ниво, я не. Би било хубаво ако можеше учениците да поддържат познанствата си и извън залата.
Когато вдигахме сървъра за Майнкрафт не се бяхме замисляли, че той може да реши този проблем и трябваше да се случи отборът ELM и състеанието по роботика за да го разберем. След състезанието си направихме едно LAN-party с майнкрафт в хотела и от тогава ядрото на отбора си прави редовни срещи във виртуалния свят със общи цели, разделяне на задачи и отговорности и най-вече се забавлява. Естествено, част от останалите състезатели също влизат и си общуват. Друг е въпроса че учениците си умират от кеф когато от време на време влязат да играят и менторите им заедно с тях и им покажат нови неща, като координатни системи и как да ги използват например. 
А днес пък двама ученици от интензивните групи се разбраха, че ще си помогнат в издирването на един изгубен кон. Което значи че ще продължат да си партнират и след тези десет дни на занятия и на есен няма да се чудят "тоя кой беше", а ще имат общи истории заедно.
А сървъра е настроен като симулация на реалния свят с неговите ограничения и неудобства, които предизвикваме учениците да разрешат. Пример за задача са проектите за гражданско инженерство, а пример за решение на проблем е недър метрото за по-бързо придвижване между отдалечени точки. 
Смело заявяваме че сървъра е вдигнат с образователна и възпитателна цел и в него се извършва контрол от възрастен, преподавател по роботика. А при условие че почти всички ученици играят Майнкрафт, защо да не го правят в една по-добра компания! 